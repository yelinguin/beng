---
title: "บทวิจารณ์พรีเมียร์ลีกสัปดาห์ที่ 9"
date: 2017-10-26T22:45:57+07:00
draft: false

subtitle: "บทวิจารณ์หลังเกมสัปดาห์ที่ 9 สไตล์บ้านๆ"
tags: ["premierleague", "football"]
---

สัปดาห์ที่ 9

+ West Ham `0` - Brighton `3`

ผลการแข่งขันออกมาผิดคาดเหมือนกันแฮะ ทีมระดับขุนค้อนเนี่ย นักเตะก็ไม่ได้โนเนม ดันแพ้เละเทะคาบ้านเฉยเลย ถึง 0-3 มีโจ ฮาร์ทก็ไม่ได้ช่วยอะไร
ผิดกันกับไบรท์ตันฟอร์มดี สไตล์การเล่นโอเค แถมนักเตะหลายตัวเล่นใช้ได้ โดยเฉพาะมิดฟิลด์ตัวกลั่น Groß ซื้อมาในราคาย่อมเยาว์แต่ฟอร์มดีมากๆ

+ Chelsea `4` - Watford `2`

พลิกกลับมาชนะจนได้สำหรับแชมป์เก่า่ แม้โดนนำอยู่สักช่วงเวลานึง ได้บาตซูอายี่ยิงเบิ้ลช่วยให้ทีมชนะ แต่ช่วงหลังรู้สึกเสียประตูง่ายไปนะ

บอกแล้วว่าพี่แตนปีนี้มาโหด ถ้าไม่ผิดพลาดเอง คงไม่เสียประตู 2 3 และ 4 แถมเปอร์เซ็นการครองบอลยังเหนือกว่าเจ้าบ้านอีก

ว่าแต่ลูกยิงลูกแรกของเปโดรมันสวยจริงๆ และบากาโยโก้ก็ไปยอมผมน้ำเงินเรียบร้อยแล้วหลังจากออกมาพูดว่าหากยิงประตูได้จะย้อม ซึ่งยิงได้ในเกมที่แพ้ให้กับพาเลชนั่นเอง

+ Huddersfield `2` - Man Utd `1`

คู่พลิกล็อกประจำสัปดาห์ น้องใหม่ฮัดเดอร์สฟิลด์นำปิศาจแดงในครึ่งแรกถึง 2-0 หลังจากที่ต้องเปลี่ยนโจนส์ออก โดยจ่ามูเลือกกองหลังชาวสวีดิช ลินเดอร์ลอฟมาลงเล่นแทน เกิดผิดพลาดทำให้ทีมเสียประตูที่สอง ส่วนผีแดงตีตื้นมาได้แค่หนึ่งลูก จบเกมแพ้นัดแรกของฤดูกาลไปเป็นที่เรียบร้อย (ไม่รู้ว่ามีเกมกลางสัปดาห์ทำให้สมาธิหลุดหรือเปล่า)

+ Man City `3` - Burnley `0`

ยังดุดันเช่นเคยสำหรับเรือใบสีฟ้า อัดเบิร์นลีย์กลับบ้าน 3-0 นึกว่าจะชนะแค่หนึ่งเม็ดแล้วเชียว มาได้สองประตูช่วงท้ายเกม รูปแรกก็ไม่ต้องพูดอะไรเยอะมาก อยู่ที่ว่าจะยิงกี่ประตู

เจ้าหนูซาเน่ฟอร์มดุจริง ทั้งยิงทั้งจ่าย

+ Newcastle `1` - Crystal Palace `0`

สาลิกามาได้ประตูชัยช่วงท้ายเกม จากลูกโหม่งของดาวรุ่งที่รอจรัสแสง(หรือเปล่า) เมริโน่ โดยราฟาไปคว้ามาจากเสือเหลืองดอร์ทมุนด์ในราคาที่ไม่ได้ถูกนักสำหรับนักเตะอายุเพียง 21 ปี

ส่วนปราสาทเรือนแก้ว ซึ่งจะแตกเมื่อไหร่คงต้องรอดูกัน เกมที่แล้วอุตส่าห์ชนะแชมป์เก่ามาได้ มาแพ้เกมนี้ซะงั้น แต่ดูแล้วฟอร์มกำลังมา
หากกองหน้าทั้งวิคแฮมและเบนเตเก้หายเจ็บกลับมาแล้วอาการยังไม่ดีขึ้น รอลุ้นตกชั้นได้เลย

+ Stoke `1` - Bournemouth `2`

ไม่น่าเชื่อว่าช่างปั้นหม้อจะแพ้คาบ้านให้กับทีมระดับเดียวกัน อาจจะเพราะโดนนำเร็ว(โดนนำ 0-2 ในเวลาไม่ถึง 20 นาที)และทีมไม่ใช่สไตล์เน้นบุก ส่วนบอร์นมัธฟอร์มไม่ได้ดีเท่าไหร่นัก แต่ก็ถือว่าทำได้ดีทีเดียวที่เก็บ 3 แต้มออกมาจากบ้านของสโต๊ค

ดิยุฟนี่มันเล่นดีเหมือนกันแฮะ ออกลูกขยัน เล่นได้หลายตำแหน่ง (แถมคะแนนในแฟนตาซีปีนี้โอเคเลย ถูกด้วย ฮา)

แล้วเดโฟหายไปไหนเนี่ย

+ Swansea  `1` - Leicester `2`

กลับมาแพ้อีกละสำหรับหงส์ขาว ไม่รู้คลีเมนจะประสบชะตากรรมเหมือนคูมันหรือเปล่า ห้านัดหลังชนะแค่หนึ่งเกมเท่านั้น เกมรุกต้องปรับปรุงโดยด่วน

ไม่รู้ว่าเพราะเปลี่ยนโค้ชหรือเปล่าสำหรับจิ้งจอกสัญชาติไทย ชนะได้ถึงถิ่นลิเบอร์ตี้ สเตเดียม

ตอนนี้จิ้งจอกได้ปูแอลไปเป็นโค้ชละ ครั้งที่แล้วมาคุมนักบุญ ล้มเหลวไม่เป็นท่า ปีนี้มาดูกันอีกสักตั้ง

+ Southampton `1` - West Brom `0`

เจ้าบ้านครองบอลได้เยอะ โอกาสจบก็เยอะ แต่ไม่คมกันเอง กับเบียดินี่หายเจ็บกลับมาทำให้เกมรุกวูบวาบ แต่กว่าจะได้ประตูชัยต้องรอถึงนาทีที่ 85 จาก
การโซโล่เดี่ยวตั้งแต่แดนตัวเองเข้าไปยิงของบูฟาล

ส่วนเวสต์บรอม ห้านัดหลังสุดไม่ชนะใครเลย ฟอร์มแบบนี้ ต้องระมัดระวังอย่างยิ่ง

+ Everton `2` - Arsenal `5`

นึกว่าคูมันจะเอาอยู่ สุดท้ายโดนปลดไปเป็นที่เรียบร้อย รูนีย์อุตส่าห์ยิงสุดสวยให้ทีมนำตั้งแต่ไก่โห่ จบเกมโดนถลุงซะเละเทะ ดูมาหลายเกมแล้วสำหรับท็อฟฟี่เนี่ย ไม่รอดจริงๆ รูปเกมตันมาก นักเตะดีๆ เยอะแยะ โอกาสยิงแต่ละเกมก็น้อย ยิงก็ไม่คม ยังจะพึ่งพาเสี่ยหมูอีก จบกัน

ช่วงหลังดูดีขึ้นสำหรับทีมของเจ๊เวน ชนะหลายนัด ยิงประตูเป็นกอบเป็นกำ

ผมรอชมพัฒนาการของดาวรุ่งพุ่งแรง เอ็นเคเทียห์ ซึ่งเจ๊ไปแต๊บมาจากเชลซีตอนอายุราว 16 ปี

+ Spurs `4` - Liverpool `1`

บิ๊กแมตช์ประจำสัปดาห์

สงครามสองสัตว์ปีกที่ถนัดเกมรุกทั้งคู่ แต่เกมรับต่างกันราวฟ้ากับเหว สเปอร์สถือสถิติเสียประตูน้อยมากในลีกสองสามปีติดต่อกัน พอเป็นแบบนี้ ทีมเยือนจะเหลือหรือครับ ลอฟเรนทำพลาดในลูกที่สองแบบไม่น่าให้อภัย ทำให้ JK เดือดถึงกับต้องเปลี่ยนตัวออกในครึ่งเวลาแรกจนจบเกมความสัมพันธ์คงต้องจบกันเพียงเท่านี้ เพราะพี่แกเล่นด่าออกสื่อ (เล่นห่วยจนทนไม่ไหวแล้วรีบเปลี่ยนทันที ที่เคยเห็นก็มีน้ามูเนี่ยแหละ แต่หากปล่อยทิ้งไว้คงโดนกระจุยกว่านี้หรือเปล่าไม่ทราบได้)

ส่วนหงส์แดงไม่รู้จะพูดอะไรดีเลย

ลูกปิดท้ายของเคนถือว่าเป็นสัญชาตญาณกองหน้าอย่างแท้จริง

นี่ก็อีกหนึ่งดาวรุ่งอนาคตไกล ไรอัน บริวสเตอร์ พาอังกฤษชุด u-17 ชิงแชมป์โลกกับสเปน ซึ่งจะรู้ผลวันเสาร์นี้ แถมนำเป็นดาวซัลโวของทัวร์นาเม้นอยู่ด้วย (ฉกมาจากเชลซีเช่นกัน ตอนอายุราว 15 ปี)


สวัสดี

korokozo
