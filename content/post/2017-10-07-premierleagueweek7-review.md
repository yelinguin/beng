---
title: "บทวิจารณ์พรีเมียร์ลีกสัปดาห์ที่ 7"
date: 2017-10-07T15:45:23+07:00
draft: false

subtitle: "บทวิจารณ์หลังเกมสัปดาห์ที่ 7 สไตล์บ้านๆ"
tags: ["premierleague", "football"]
---
สัปดาห์ที่ 7

+ Huddersfield `0` - Spurs `4`

_ฮํดเดอร์สฟิลด์_

สู้ไม่ได้ด้วยประการทั้งปวง ก่อนเกมนี้ ไม่ชนะใครมา 4 เกมติด

_ไก่เดือยทอง_

โหดขิงๆ เช่นเดิม โดยเฉพาะฟอร์มของกองหน้าสุดฮ็อต เคน
การกระหน่ำ 3 เม็ด ทั้งที่ผ่านไปยังไม่ถึงครึ่งชั่วโมงดี เปอร์เซ็นต์การครองบอล โอกาสเข้าทำ ต่างกันขนาด

ซิสโซโก้ ยิงลูกปิดท้ายช่วงทดเวลาบาดเจ็บ คาดว่าปีนี้ เจ้าตัวน่าจะได้ลงเล่นเยอะกว่าเดิม

+ West Ham `1` - Swansea `0`

_ขุนค้อน_

ฟอร์มเริ่มกลับมาดีบ้าง แม้จะเล่นไม่ดี แต่ก็ชนะมาได้สินะ ครองบอลน้อยกว่าทีมเยือนซะอีก แถมได้ประตูนาทีสุดท้าย ถั่วน้อยหายไปไหนเนี่ย

_หงส์ขาว_

ท่าจะแย่แล้ว หากฟอร์มแบบนี้ ยิงได้น้อยมากๆ(น้อยสุดอันดับสองในลีก) แม้จะเสียไม่เยอะ(น้อยกว่าเป็ดอีก)

ลูกที่เสียปล่อยให้เค้าเลี้ยงมาและเปิดแบบนั้นได้ไง งี้ก็งานเข้ากองหลังตัวกลางสิ จบเบย


+ West Brom `2` - Watford `2`

_เดอะ แบ็กกี้_

ห้านัดหลังไม่ชนะใครเลย ห่วยดีแท้(แต่มีสองเกมที่เจอทีมใหญ่)
เกมนี้จบครึ่งแรกนำก่อน 2-0 แต่ปิดเกมเองไม่ได้ซะงั่้น เกมในบ้านแท้ๆ
ตัวผู้เล่นโอเคเลย ได้คริโชเวียค มาเติมตรงกลาง ที่มีอยู่เดิมก็ลิเวอร์มอ ก็ดีระดับนึง แต่เสียเฟล็ตเชอให้ช่างปั้นหม้อไปแล้วสิ กองหลังก็ได้กิ๊บส์มา บวกกะเทพอีแวนส์ น่าจะปึกกว่านี้ รอดูกันปายละกันนะ

ว่าแต่ตัวเทพแฟนตาซีปีที่แล้ว ฟิลลิปส์ ฟอร์มไม่เอาอ่าวเลย

_แตนอาละวาด_

ฟอร์มโหดจริงๆ เปอร์เซ็นต์การครองบอลเหนือกว่าเจ้าบ้านเยอะ ปีนี้ น่าจับตามองและเจ้าหนูชาวบราซิล Richarilson ยิงนาที 90+5 แถมลูกแรกก็เป็นคนจ่าย

คู่นี้ ลูกที่ยิงเข้ากรอบเป็นประตูหมดเลย

_เกร็ดเล็กเกร็ดน้อย_

`เจ้าของทีมแตนอาละวาด คือ นักธุรกิจชาวอิตาลี ซึ่งเมื่อก่อนเป็นเจ้าของทีมฟุตบอลถึงสามทีม วัตฟอร์ด อูดิเนเซ่และกรานาด้า แต่ปัจจุบันขายทีมกรานาด้าให้นักธุรกิจชาวจีนเป็นที่เรียบร้อยแล้ว`

Stoke `2` - Southampton `1`

_ช่างปั้นหม้อ_

คงอึดอัดน่าดู ขึ้นนำท้ายครึ่งแแรก ควรได้เพิ่มอีกหนึ่งเม็ดจากจุดโทษ แต่ก็ไม่ได้ และโดนตามตีเสมอ ก่อนมาได้ประตูชัยจากกองหน้าร่างโย่ง เคราช์

_นักบุญ_

ฟอร์มก็ยังทรงๆ เรื่อยๆ ไม่ได้หวือหวาอะไร ประตูตีเสมอที่ทำได้ คงเป็นหนึ่งในลูกยิงที่สวยที่สุดสำหรับ โยชิดะ

Man Utd  `4` - Crystal Palace `0`

สำหรับคู่นี้ แทบจะเป็นการบุกอยู่ฝั่งเดียวของผีแดงเลย เกมนี้ แรชฟอร์ดวูบวามดี ลูกากูมีโอกาสหลายครั้งมาก สุดท้ายก็ได้มาหนึ่งประตู ช่วงนี้พี่ฟูเค้าฮ็อตจริงๆ

ส่วนรูปเกมของปราสาทเรือนแก้วห่วยบรม แถมช่วงนี้เจอแต่ทีมใหญ่ สภาพจิตใจ น่าจะย่ำแย่สุดๆ เสียไปแล้วถึง 17 ประตู ยิงไม่ได้สักลูกเดียว นัดหน้าพบสิงโตน้ำเงินครามในบ้าน นัดถัดไปต้องไปเยือนนิวฯ ขอแค่เสมอก็ดีใจแล้ว แถมขาดนักเตะตัวหลักอีกไม่รู้กี่เกม ปีกตัวเก่ง ซาฮา วิคแฮม กองหน้าราคาแพง เบนเตเก้ กองหลังน้องแดน ลุ้นตกชั้นสบายใจไปนะ

Bournemouth `0` - Leicester `0`

บายละกันคู่นี้ เสมอแบบไม่มีสกอร์ ไม่อยากพูดถึง 555

บิ๊กแมตช์ประจำสัปดาห์

Chelsea `0` - Man City `1`

สิงโตน้ำเงินคราม ขาดกองหลังตัวเก่ง ลุยซ์ เนื่องจากยังติดโทษแบนอยู่ นอกนั้นอยู่ครบ

ส่วนเรือใบสีฟ้า นักเตะครบครัน ขาดเพียงตำแหน่งเดียว คือ แบ็คซ้าย เนื่องจากแบ็คซ้ายตัวจริงเมนดี้เจ็บ ได้เดลฟ์มาประจำการแทน ซึ่งเล่นได้ดีเดียว (อดีตเด็กเทพที่แย่งกันหลายทีมจากทีมขวัญใจผู้เขียนเอง ปกติเล่นตำแหน่งกองกลาง แต่เพราะเจ็บบ่อยเลยยังไปได้ไม่สุด) อ่อ ลืมไปได้ไงกับกองหน้าสุดโหด กุน (เจ็บบ่อยแต่ยิงกระจาย) ประสบอุบัติเหตุ ไม่สามารถลงเล่นได้ แต่กับทีมเงินถุงเงินถังไม่มีปัญหา นักเตะเหลือเฟือเหลือใช้

โหมบุกแทบจะข้างเดียว สำหรับโคตรทีมเรือใบสีฟ้า เล่นไปสักพัก เชลซีต้องเสียกองหน้าคนสำคัญโมราต้า เจ็บในจังหวะปะทะ คอนเต้เลือกส่งวิลเลี่ยนลงมาแทน เพราะเก็บบอลแทบไม่ได้ เกมรับยังช่วยกันได้ดี แต่สุดท้ายก็โดนจนได้ ประตูโทนจากกองกลางคิลเลอร์พาส เดอ บรอยน์ ยิงทีมเก่าสุดสวย (เกมกลางสัปดาห์ ถ้วยยุโรปก็ยิงสวย) ยิ่งเล่นยิ่งดี สำหรับกองกลางรายนี้

ปีกนรกหัวฟูน้อย ซาเน่ จากที่ดูมาหลายนัดฟอร์มดีขึ้นมาก คงปรับตัวกับบอลหนักสไตล์อังกฤษได้แล้ว (เจ้าตัวนี้ก็ไปฉกมาจากทีมรักของผู้เขียนเช่นกัน แพ้อำนาจเงินสินะ)

จบเกมสถิติสวยหรูทีเดียวสำหรับทีมของเป๊ป เสียประตูในลีกแค่ 2 ลูกเท่านั้น

ถือว่าเป็นเกมที่สนุกเกมนึงเลย

Arsenal `2` - Brighton `0`

ชนะแบบสบายๆ สำหรับเกมนี้ของทีมปืนใหญ่ ชนะมาสามเกมติด แถมในบ้านไม่เสียประตูด้วย พับสนามบุกทีมเยือนอยู่ฝ่ายเดียวเลย ความเห็นผมปีนี้อาจจะมีเซอไพรส์นะ

ส่วนนกนางนวล อย่างว่าไม่ใช่ทีมเงินถุงเงินถัง นักเตะที่มีก็ไม่ได้ชื่อดังมากมาย ปีนี้คงต้องประคับประคองให้อยู่ในลีกสูงสุดก่อน

Everton `0` - Burnley `1`

เซงครับ คู่นี้ อุตส่าห์เชียร์ท็อฟฟี่ ครองบอลเยอะยิงไม่ได้ซะงั้น ต้องจูนกันอีกพักใหญ่ๆ ฟอร์มแแบบนี้ นึกว่าจะใกล้จะถูกปลดละ แต่มีข่าวว่ายังได้แรงสนับสนุนจากบอร์ดบริหารอยู่นะ เอาใจช่วยครับ ตัวผู้เล่นดีๆ เยอะ

ต้องชมเกมรับเบิร์นลี่ ดีจริงๆ เจาะยากมาก แถมมาเยือนอีก ประตูที่ได้จังหวะหลอกก็ทำซะเนียนเลย ปีนี้ ถือว่าฟอร์มดีเลยเปิดหัวก็เอาชนะเชลซีมาได้ ยันเสมอสเปอร์สและลิเวอร์พูล รวมเกมนี้ที่ชนะเอฟเวอตัน เจอทีมใหญ่ถือว่าไม่แพ้เลย หากสามารถเก็บคะแนนจากทีมระดับเดียวกันได้เป็นกอบเป็นกำ คงมีลุ้นเล่นบอลยุโรป


Newcastle `1` - Liverpool `1`

_สาลิกา_

เกมนี้เน้นตั้งรับรอสวนกลับอย่างเดียวเลย รูปเกมไม่ค่อยมีอะไรมาก (ทุกทีมรู้แผนที่จะเล่นกับหงส์แดงทุกทีมอยู่แล้ว แต่หงส์แดงไม่ใช่บาซ่า) ได้ประตูจากการจ่ายทะลุช่องของไอ้จ้อนสุดสวย แต่ความสากของโฆเซลู เกือบจะไม่ได้ประตู  (ไปดูไฮไลต์เอาเองนะ) ช่วงท้ายเกมก็แอบมีบดหงส์อยู่เหมือนกัน


_หงส์แดง_

ทีมนี้เป็นทีมที่มีอะไรให้บอกเล่าเยอะหน่อย ดูแล้วขัดใจ ฮา ถ้าไม่ได้ลูกมหัศจรรย์เครื่องหมายการค้าของพ่อมดน้อยละก็ ได้แต่ครองบอล ป้ายไปป้ายมา กองหลังไว้ใจไม่ได้ นายประตูก็เช่นกัน ยิ่งเฮนโด้เนี่ย เหมือนแปะให้เพื่อนเสร็จก็ไม่ไปตามช่อง ถอยมาที่เดิม บางครั้งดูแล้วอึดอัด บางทีก็แอบสงสัยว่า หงส์อยู่มาได้ถึงตอนนี้ พึ่งความสามารถเฉพาะตัวนักเตะเยอะเกินไปหรือเปล่า

ถ้่าฟอร์มยังเป็นแบบนี้สงสัยท็อปโฟร์ยังยากเลยครับพี่น้องครับ

สวัสดี

korokozo
