---
title: "บทวิจารณ์พรีเมียร์ลีกสัปดาห์ที่ 12"
date: 2017-11-03T22:30:11+07:00
draft: false

subtitle: "บทวิจารณ์หลังเกมสัปดาห์ที่ 12 สไตล์บ้านๆ"
tags: ["premierleague", "football"]
---

เนื่องจากช่วงนี้มีภารกิจเยอะ ขอข้ามสัปดาห์ที่ 11 ละกันนะ ขออภัย

สัปดาห์ที่ 12

+ Arsenal `2` - Spurs `0`

บิ๊กแมตช์ประจำสัปดาห์

ปืนใหญ่วางแผนมาดี ปิดเกมรุกของสเปอร์สซะอยู่หมัด ไล่บีบเร็วจนทำอะไรไม่ถนัดนัก แต่ไม่รู้ว่านักเตะหลายคนล้ามาจากทีมชาติหรือเปล่า โดยเฉพาะจอมทัพคนสำคัญอย่างอีริคเซ่น

สุดท้าย ปิดเกมได้ ชนะไป 2-0

+ Bournemouth `4` - Huddersfield  `0`

วิลสันไม่รู้ไปอัดอั้นมาจากไหน จัดแฮตทริกให้กับทีมชนะฮัดเดอร์สฟิลด์ขาดลอยถึง 4-0 แถมเกมรับดีซะด้วย เพราะนักเตะโดนใบแดงช่วงท้ายครึ่งแรก แล้วสวนกลับได้มาเพิ่มอีกสองประตู

+ Burnley `2` - Swansea `0`

เบิร์นลี่เล่นในบ้านแข็งแกร่งเสมอ ชนะทีมหงส์ขาวไปอย่างเบาะๆ 2-0 รูปเกมไม่มีอะไรให้กล่าวถึงมากนัก

ผู้เขียนคาดว่า หากผลงานหงส์ขาวเป็นอย่างนี้ต่อไป สมควรหาโค้ชคนใหม่ละ

+ Crystal Palace `2` - Everton `2`

เจ๊ากันไปสำหรับคู่นี้ ประตูทั้งหมดเกิดขึ้นในครึ่งแรก เจ้าบ้านฟอร์มดีขึ้น ได้ซาฮา ลอฟตัส-ชีคฟอร์มโดดเด่นจนถูกเรียกตัวไปติดทีมชาติอังกฤษเรียบร้อยแล้ว

ส่วนท็อฟฟี่ต้องได้โค้ชใหม่ในเร็ววัน ดูแล้วโค้ชตุ้ยนุ้ยผลงานไม่เอาอ่าว ไม่ไหวหรอก เปลี่ยนเหอะ

+ Leicester `0` - Man City `2`

ลูกยิงของเดอ บรอยน์นี่มัน สุดสวยจริงๆ ฟอร์มกำลังเข้าฝัก กลายเป็นลูกรักของเป๊ปไปแล้ว สำหรับดาวเตะเบลเยี่ยม รูปเกมก็คงไม่ต้องกล่าวถึงให้มากความ บดมันเข้าไป สุดท้ายปิดเกมได้แบบไม่เสียประตูซะด้วย

+ Liverpool `3` - Southampton `0`

ชนะไปได้อย่างไม่ยากเย็นนัก สำหรับทีมหงส์แดง รูปเกมก็บดอยู่ฝ่ายเดียว

สามประสานเกมรุกโหดขิงๆ บดอยู่นานใช้เวลาประมาณครึ่งชั่วโมงถึงจะได้ประตูแรก

+ West Brom `0` - Chelsea `4`

กลับมาโหดอีกครั้ง สำหรับสิงโตน้ำเงินครามบวกกับฟอร์มที่สุดยอดของอาซาร์ ถล่มเจ้าบ้านไม่ไว้หน้าเละเทะ

สุดท้าย พูลิสโดนไล่ออกจากผลงานอันสุดห่วยบรมของตัวเอง

+ Man Utd `4` - Newcastle `1`

ไม่รู้การขึ้นนำของทีมเยือนสาลิกาเป็นการกระตุกหนวดเสือหรือไม่ สุดท้ายกลับมาโดนถล่มถึง 4-1 แถมรูปเกมก็สู้ไม่ได้ทั้งปวง จาไหวป่ะเนี่ยเอลบอส ขนาดขึ้นชื่อเรื่องเกมรับนะเนี่ย

การได้ป็อกบากลับมาส่งผลต่อรูปเกมของผีแดงพอสมควร ว่าแต่ MK เนี่ยน้า เห้อ

+ Watford `2` - West Ham `0`

ฟอร์มเริ่มมาแล้วสำหรับดาวรุ่งพุ่งแรง ฮิวส์ บวกกับลูกปิดท้ายของเจ้าหนูเจ้าเก่าริชาร์ลิสัน ทำให้ทีมชนะอย่างไม่ยากเย็นนัก

การคุมทีมของซิลวาโหดจริงๆ เกมรุกสะเด่า เน้นการครองบอล

ส่วนทีมขุนค้อนก็ทำการปลดบิลิช พร้อมดึงมอยส์มาทำทีม

+ Brighton `2` - Stoke `2`

คู่ Monday Night

เกมนี้คงเขียนอะไรไม่ได้มากนัก เกมเรื่อยเปื่อย สุดท้ายเสมอกันไป โดยเจ้าถิ่นต้องตามตีเสมอทั้งสองครั้ง

<br><br>
สวัสดี

korokozo
