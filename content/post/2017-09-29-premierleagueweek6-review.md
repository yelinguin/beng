---
title: "บทวิจารณ์พรีเมียร์ลีกสัปดาห์ที่ 6"
date: 2017-09-29T20:49:14+07:00
draft: false

subtitle: "บทวิจารณ์หลังเกมสัปดาห์ที่ 6 สไตล์บ้านๆ"
tags: ["premierleague", "football"]
---

คอลัมน์ขำๆ, เกร็ดเล็กเกร็ดน้อย, บทวิเคราะห์ อะไรดี ขอเรียกบทวิจารณ์ละกัน
อาจจะยาวหน่อย พยายามไม่ยืดเยื้อ ....ทนๆ อ่านไปเหอะนะ ฮ่าๆ

เริ่มต้นด้วยบิ๊กแมตช์ประจำสัปดาห์
ลอนดอนดาบี้แมตช์

+ West Ham 2 - Spurs 3

ไก่เดือยทองยังเอาตัวรอดมาจากลอนดอนสเตเดี้ยมครึ่งแรกอุตส่าห์นำขาดถึง 3-0
กระนั้นแล้วเกมรับ ซึ่งเคยเป็นจุดแข็งในสองปีหลัง ทำไมถึงเสียไปแล้วถึง 5 ประตู
พอชคงต้องคิดแล้วว่าแผงหลัง 3 คนเหมาะกับทีมหรือไม่ โดยทั้งสองลูกที่เสียในเกมนี้มาจากลูกโหม่ง

ฟูลแบ็คแบดบอย เออรีเย่ ลงเป็นตัวจริงนัดแรก ก็จัดใบแดงให้ตัวเองแล้ว

ส่วนขุนค้อนยังต้องคงควานหาฟอร์มเก่งของตัวเองต่อไป อย่างไรก็ตาม เมื่อดูจากการเสริมทีมแต่ละตัวที่ได้มาเข้าขั้นดีทีเดียว

+ Burnley 0 - Huddersfield 0

ขอไม่พูดถึง 555 น่าเบื่อเกิน เสมอ 0-0

+ Everton 2 – Bournemouth 1

กลับมาชนะจนได้ หลังแพ้มาหลายนัดติด และแม้จะโดนนำไปก่อน
ต้องขอบคุณกองหน้า Niasse กองหน้าแสนอาภัพ

คงต้องใช้เวลาในการปรับตัวผู้เล่นที่เสริมได้อย่างน่าสนใจจริงๆ

ส่วนบอนมัธ ดูจากฟอร์มแล้ว หากจะบอกว่าลุ้นหนีตกช้ั้น คงไม่แปลก(แต่พึ่งเตะมาแค่หกนัดนะ) ตัวผู้เล่นอย่าง นาธาล อาเก้ ที่ซื้อมาแพง ยังไม่สามารถยกระดับให้กับทีมได้มากนัก ต้องรอดูกันต่อไป

+ Man City 5 – Crystal Palace 0

ชั่วโมงนี้ โหดสุดๆ ฟอร์มอลังการงานสร้างมากๆ ยิงถล่มคู่แข่งเป็นว่าเล่น แถมไม่เสียประตูซะด้วย
เล่นมาแค่หกเกม ยิงไปถึง 21 เสียแค่ 2
สงสัยนักเตะทั้งหลายได้เข้าถึงปรัชญาของเป๊ป พร้อมลงทุนซื้อผู้เล่นหน้าใหม่มากมายและเริ่มผลิดอกออกผล

ปราสาทเรือนแก้ว
ปู่รอย มาก็ไม่ได้ช่วยอะไรมาก คงต้องลุ้นหนีตกชั้นกันยาวๆ เล่นมาหกเกม ยังยิงคู่แข่งไม่ได้สักลูกเดียว

นักเตะที่พึ่งพาได้ก็นับตัวได้เลย แถมซาฮาก็เจ็บยาวอีก กาบายนี่หมดช่วงพีคไปแล้ว

+ Southampton 0 – Man Utd 1

เกือบเสมอมะร่อมมะแร่อยู่แล้ว แต่สุดท้ายก็ยังยันสกอร์ 0-1 ไว้ได้ สมกับฟอร์มทีมแชมป์ ได้ลูกากูยิงประตูชัยตั้งแต่ครึ่งแรก ซึ่งก็ยังไม่ใช่โป้งเดียวจอด ยังต้องซ้ำดาบสองเข้าไป(_มรึงจะบอกว่าไม่คมก็บอกตรงๆ ไม่ต้องลีลา แสส_) ขุมกำลังมีครบทุกตำแหน่งให้น้ามูเลือกใช้ได้ แถมคุณภาพไม่ต่างกันมากนัก สิ่งที่ผู้เขียนเห็นว่าจะเป็นคีย์ของแมนยูในปีนี้ น่าจะเป็นการปรับตัวเข้ากับบอลอังกฤษได้ของมาคิตะยาน พัฒนาการของแรชฟอดและป็อกบา รวมทั้งสามารถรั้งมาชิอัลไว้ได้ พร้อมความกระหายแชมป์ที่ทุ่มซื้อนักเตะมาเสริมทีม เมื่อรวมกับมันสมองของน้ามูแล้ว คงได้ลุ้นแชมป์กันไปยาวๆ

ส่วนทีมนักบุญ อย่างว่าขายตัวหลักแทบทุกปี

+ Stoke 0 – Chelsea 4

เชลซีหลังจากที่ได้คอนเต้มาทำทีมและเปลี่ยนมาใช้ระบบหลังสาม แทบจะกลายเป็นทีมไร้เทียมทาน แม้สตาร์ดังอย่างอาซายังไม่ฟิตเต็มร้อย เกมนี้ ถึงแม้จะไม่มีดาวิด ลุย แต่เจ้าหนูคริสเตนเซนทำหน้าที่แทนได้อย่างไร้ที่ติ แถมเกมรุกที่คมกริบ เพราะเมื่อดูจากสถิติแล้ว โอกาสยิงทั้งเกมมีไม่ถึงสิบครั้งและยิงตรงกรอบ 4 เข้าทั้งหมด ทำให้สกอร์ที่บุกมาชนะถึงถิ่น The Brit (_ปัจจุบันเปลี่ยนชื่อเป็น bet365 แล้ว_) คงเป็นสกอร์ที่หลายคนไม่คาดคิด
การได้มาซึ่งกองหน้าระดับเวิลด์คลาส โมราต้า โดยเฉพาะลูกที่สาม ลากเดี่ยวไปยิงเองอย่างเยือกเย็น (_คล้ายกับลูกที่นิสเตรอยยิงใส่ฟูแล่มเมื่อหลายปีก่อน_)
{{< youtube YCB_0ibu7bo>}}

ซึ่งสามารถทดแทนการหายไปของคอสต้าได้เป็นอย่างดี พร้อมขุมกำลังอื่นๆ ที่อยู่ครบครัน ถึงแม้จะไม่เยอะเหมือนทีมคนรวยอื่นๆ แต่เปี่ยมไปด้วยคุณภาพและสามารถพลิกแพลงได้หลายรูปแบบ

+ Swansea 1 – Watford 2

หงส์ขาว ฟอร์มไม่ดีเหมือนปลายปีที่แล้ว ซึ่งเหนียวมาก แถมปีนี้ นักเตะที่เสียไปกับที่ได้มาไม่คุ้มกันเลย
เสียทั้งซิเกิร์ดสัน ญอเรนเต้ แต่ได้สากกระเบือโบนี่มา แม้จะได้เรนาโต้ ซานเชซมาก็ตาม
พร้อมอดีตดาวรุ่งหลายคนที่โชว์ฟอร์มไม่ออก ไม่ว่าจะเป็น นาซิง, เฟอร์, คาโรล หรือ จอร์แดน อายิว

ผิดกันกับวัตฟอร์ดที่เปลี่ยนโค้ช ฟอร์มดีขึ้นผิดหูผิดตา เน้นการครองบอล (_เกมนี้ครึ่งแรกครองบอลมากกว่าเจ้าถิ่นเยอะมาก_) แม้เกมที่แล้วจะโดนไปถึงหกเม็ดก็ตาม

การเสริมตัวผู้เล่นก็ทำได้น่าสนใจ โดยได้เจ้าหนูดาวรุ่งชาวบราซิล Richarilson โดยเกมนี้เป็นฮีโร่ยิงประตูชัยนาที 90

+ Leicester 2 – Liverpool 3

เป็นคู่เดียวที่ได้ดูสดๆ เลย พึ่งกลับจากเดินทางไปงานศพที่ต่างจังหวัด :cry::sob: เกมรุกของหงส์แดงวูบวาบ ตามสไตล์ของ JK และได้สองประตูอย่างไม่ยากเย็นนัก จากการร่ายมนต์ของพ่อมดน้อยคูตินโญ่ ซึ่งเป็นคนจ่ายลูกแรกและฟรีคิกปลิดวิญญาณในลูกที่สอง ดันมาเสียประตูง่ายๆ ท้ายครึ่งแรก ทำให้โมเมนตัม อาจจะเปลี่ยนไปได้ในครึ่งหลัง

เริ่มครึ่งหลังมาไม่นาน กัปตันทีมแฮนเดอร์สันยิงลูกสามให้กับหงส์แดง แต่คิดว่าจะจบเกมในสกอร์นี้ไหม มันเป็นอะไรที่ไม่ง่ายเสมอสำหรับหงส์แดงและคู่แข่งทุกทีมเหมือนจะรู้จุดอ่อน โดยใช้เวลาไม่นานนักที่จะได้ประตูตีตื้น 2-3 จากลูกเปิดด้านข้างอีกแล้ว แต่ด้วยเทพีแห่งโชคทำให้หงส์แดงยังกุมสกอร์ 2-3 จนจบเกม เอาชนะไปได้

เกมรับยังเป็นปัญหาที่ไม่รู้จักจบสิ้นของหงส์แดงไปอีกเมื่อไหร่ (_หลังจากยุคอุลลิเย์แล้วไม่มียุคไหนที่จะมีเกมรับที่ดีได้เลย_)
การซื้อนักเตะดาวดังตำแหน่งกองหลัง ก็ไม่ได้จะบอกว่าสามารถแก้ไขปัญหานี้ได้
การเคลื่อนเเกมที่ไม่หลากหลายของหงส์แดงจะเป็นอุปสรรคของทีมต่อไป (_การมีเกมรุกและตัวผู้เล่นที่หลากหลายให้เลือกสรร ย่อมดีกว่ารูปแบบเดียวเป็นไหนๆ_)

จิ้งจอก

ปีนี้เสียผู้เล่นคีย์แมนของทีมไปอีกหนึ่งคน(พี่ดื่มน้ำ)และยังไม่มีตัวตายตัวแทนมาเติมเต็มข่องว่างดังกล่าว ถึงแม้จะได้เงินมาแต่ก็ไม่ได้ใช้ ส่งผลเสียต่อสภาพทีมไม่น้อย ไม่ว่าจะเป็นด้านจิตใจและรูปแบบการเล่น ซึ่งอาจจะเสียผู้เล่นชั้นดีออกไปอีกในอนาคต(มาเรช, วาดี้, ชไมเคิล, ชิลเวล)
ทีมแชมป์เก่าเมื่อสองปีก่อนสร้างปาฎิหารได้ ด้วยฟอร์มที่เปรี้ยงปร้าง ประกอบกับที่ทีมใหญ่พากันฟอร์มตก
มาปีนี้ เชคสเปียขึ้นมาทำทีมเต็มตัว สไตล์การเล่นอาจจะมีเปลี่ยนไปบ้าง ซึ่งจากที่ดูมาต้นฤดูกาลนี้ โดยรวมดีกว่าปีที่แล้ว

มาเรช ไม่ใช่คนเดิมที่ทุกคนรู้จักอีกต่อไปแล้ว เพื่อนร่วมอาชีพจับทางได้เกือบหมด แรงจูงใจในการเล่นน้อยลง เนื่องจากเจ้าตัวต้องการเล่นให้ทีมที่ใหญ่กว่านี้ มุมมองของผมควรปล่อยออกไปตั้งนานแล้ว

+ Brighton 1 Newcastle 0

เกมเนือยๆ จบที่เจ้าบ้านชนะไป 1-0

+ Arsenal 2 West Brom 0

เพชรฆาตตัวใหม่สถิติสโมสร ลากาแซตต์ จัดให้สองเม็ด

_ขออภัยเหนื่อยละ สองคู่หลัง เลยไม่รู้จะเขียนไร ฮ่าๆๆๆๆ_

</br></br>
สวัสดี

โกโรโกโส
